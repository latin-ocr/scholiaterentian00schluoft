50 ξ 8. De tertio scholiorum genere.

delitescerent nulla. Hanc opinionem sustulisse mihi videor.
Sint sane aliquot recentioris aetatis, maior certe pars an-
tiqua habenda est. Ei rei testimonio est, primum quod
multa scholia cum antiquis glossariis consentiunt, deinde
quod eadem scholia in omnibus fere antiquis libris Te-
rentianis occurrunt. Qui enim fieri potuit, ut tam diu7
tani constanter, tam religiose servarentur, nisi propter an-
tiquitatem digna omnibus visa essent, quae non minus
sancte quam ipsa poetae verba colerent ac memoriae tra-
derent. 'Quare equidem non dubito, quin scholia ex eadem
vetustissima familia atque ipse textus librorum DG oriunda
sint. Terentius enim iam primis temporibus a pueris legi
solebat (cf. Sid. Ap. ep. IV, 12), atque prisca eius oratio
sine commentario intellegi non poterat. Donati autem com-
mentarius doctior erat, quam ut pueris aptus esset⁷ quo-
rum usui editiones brevibus glossematis instructae melius
serviebant. Ex tali editione libri DG cum scholiis pro-
fecti esse videntur.

